+++
# Date this page was created.
date = "2018-05-22"

# Activity title.
title = "Festival Na Hlavu 2018"

# Activity summary to display on homepage.
summary = "Stánek s virtuální realitou na Festival Na Hlavu 2018"

# Tags: can be used for filtering projects.
# Example: `tags = ["machine-learning", "deep-learning"]`
tags = ["psychologie", "virtuální realita", "remediace", "kognice", "festival Na Hlavu"]

# Does the project detail page use math formatting?
math = false

+++

Skupina Virtuální realita v neurovědách ve spolupráci s komerčními firmami 3dsense a Xlab-Virtuix organizovala v rámci filmového festivalu Na hlavu (28.4.-29.4.2018), doprovodný program pod názvem Duševní zdraví ve virtuálním světe. Návštěvníci festivalu si tak měli možnost vyzkoušet virtuální realitu na celkem 6 stanovištích:

1.Zachraň kočičku – Na stánku si návštěvníci mohli vyzkoušet aplikaci od firmy Xlab. Jedná se o úlohu prezentovanou ve virtuálních brýlích, kdy se hráč ocitne v nejvyšším patře mrakodrapu a jeho úkolem je nad městem projít po úzké lávce a zachránit kočku, která uvízla na jejím konci. 

![](/img/activity/2018/festivalnahlavu/festivalnahlavu_02.jpg)

2.Trénink mindfulness – Trénink mindfulness ve virtuální realitě je novou aplikací, která je vyvíjena v rámci NUDZ ve spolupráci s firmou Xlab. Úkolem respondenta je soustředit se na svůj vlastní dech, který je senzorem monitorován. Aplikace ve virtuální realitě zrcadlí dýchání účastníka a pomáhá mu s jeho synchronizací pomocí zpětné vazby v podobě zvětšující se mandaly a pohybu křídel avatara.

![](/img/activity/2018/festivalnahlavu/festivalnahlavu_03.jpg)

3.Navigace ve městě – Na monitoru počítače byla návštěvníkům prezentována úloha, která byla vytvořena v NUDZ. V první části je hráč navigován k určitému orientačnímu bodu ve městě a následně musí z paměti nalézt cestu zpět. 

4.Epizodická paměť – U čtvrtého stánku si účastníci festivalu vyzkoušeli zjednodušený model epizodické paměti vytvořený v NUDZ, který je prezentován úlohou na monitoru počítače. V první části je úkolem hráče sesbírat několik předmětů a zapamatovat si, jaký předmět, odkud a v jakém pořadí jej sebral. Poté má za úkolem správné předměty odložit na původní místo ve správném pořadí. 

5.Virtuální nakupování a Ochraň svůj mozek– Na posledním stánku bylo možné si vyzkoušet dvě aplikace zobrazené ve virtuálních brýlích. Úloha nákupu ve virtuálním supermarketu, který vznikl v NUDZ ve spolupráci s firmou 3dsense, který má sloužit k tréninku paměti, kde je úkolem hráče zapamatovat si nákupní seznam a nalézt produkty ve virtuálním supermarketu. Hra Neurony byla vytvořena firmou 3dsense a zobrazuje nervové buňky, které jsou napadeny rakovinovými buňkami. Úkolem hráče je zničit rakovinové buňky. 

![](/img/activity/2018/festivalnahlavu/festivalnahlavu_04.jpg)

Propagace výzkumné činnosti skupiny na filmovém festivalu Na Hlavu byla finančně podpořena projektem Evropského fondu pro regionální rozvoj „Pharmabrain“ č. CZ.CZ.02.1.01/0.0/0.0/16_025/0007444.

![](/img/activity/2017/futureport/logo_eu.png)
![](/img/activity/2017/futureport/logo_msmt.png)