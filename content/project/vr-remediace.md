+++
# Date this page was created.
date = "2017-08-11"

# Project title.
title = "Vývoj tréninkových úloh ve virtuálním prostředí"

# Project summary to display on homepage.
summary = "Vývoj úloh k tréninku paměti ve virtuální realitě"

# Optional image to display on homepage (relative to `static/img/` folder).
image_preview = "projects/thumbs/.jpg"

tags = ["disorder", "remediation", "cognition", "VR"]

# Does the project detail page use math formatting?
math = false

# Optional featured image (relative to `static/img/` folder).
[header]
image = "projects/banners/default.jpg"
caption = ""

[publications]
#links = ["",
#        ""]
+++
Skupina Virtuální realita v neurovědách se zaměřuje na vývoj úloh určených k remediaci kognitivních funkcí se specifickým důrazem na paměť. Úlohy jsou vytvářeny v ekologicky validním prostředí se záměrem jejich využití v rámci tréninku paměti a dalších kognitivních funkcí u pacientů s neuropsychiatrickým onemocněním.

V současné chvíli skupina vyvinula paměťovou úlohu nákupu ve virtuálním supermarketu. V prvním kroku jsme úlohu otestovali v její diagnostické podobě u skupiny chronických pacientů se schizofrenií a jejich výkon porovnali se skupinou zdravých dobrovolníků.

Nyní směřujeme k otestování této metody u dalších diagnostických skupin, jako jsou pacienti s Alzheimerovou chorobou, a u zdravé stárnoucí populace za účelem vytvoření norem úlohy. Rovněž máme na programu ověření efektivity a využitelnosti remediační verze metody.

Mimo trénink kognitivních funkcí, se také v nejbližší době zaměříme na porovnání úlohy prezentované na monitoru počítače ovládané pomocí myši a klávesnice a více imerzní verze úlohy, která bude využívat headset pro rozbrazení virtuální reality. 

![](/img/projects/specs/VR-remediace/supermarket_01.jpg)

Stávají metoda nám umožňuje se zaměřit na paměťové strategie využité během úlohy (ať už prostřednictvím rozhovoru, či na základě analýzy trajektorie). Mnemické strategie hrají zásadní roli v normálním fungování paměti, jejich zkoumání je proto významné pro návazný trénink kognitivních funkcí.
V budoucnu bychom rádi stávající úlohu rozšířily z prostoru potravin na celé obchodní centrum a zaměřili se tak i na další kognitivní funkce, zejména exekutivu a prostorovou orientaci.  

![](/img/projects/specs/VR-remediace/supermarket_02.jpg)

V následujícím roce se náš tým soustředí na vývoj dalších remediačních úloh ve virtuální realitě. Rádi bychom komplexně pokryli oblast paměti a zaměřili se zejména na paměť verbální i vizuální a paměť prostorovou. Tyto úlohy by měli být posléze využity jako komplexní remediační baterie.