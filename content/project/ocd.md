+++
# Date this page was created.
date = "2017-08-11"

# Project title.
title = "OCD studie"

# Project summary to display on homepage.
summary = "Studie inhibiční kontroly lidí s obsedantně kompulzivní poruchou."

# Optional image to display on homepage (relative to `static/img/` folder).
image_preview = "projects/thumbs/ocd-thumb.jpg"

# Tags: can be used for filtering projects.
# Example: `tags = ["machine-learning", "deep-learning"]`
tags = ["disorder"]

# Does the project detail page use math formatting?
math = false

# Optional featured image (relative to `static/img/` folder).
[header]
image = "projects/banners/default.jpg"
caption = ""

[publications]
#links = ["",
#        ""]
+++

Členové pracovní skupiny Virtuální realita v neurovědách se podílejí na projektu s názvem „Patofyziologický podklad neuronálních okruhů u OCD: Translační studie zaměřená na glutamátergní regulaci v přední cingulární kůře“. Tato studie se skládá celkem ze tří navazujících částí – první část představuje lékařské hodnocení klinického stavu pacienta s obsedantně-kompulzivní poruchou, druhá část jeho psychologické vyšetření a třetí část zahrnuje vyšetření v magnetické rezonanci. K teoretickému zaměření naší skupiny má nejblíže obsah psychologického vyšetření, během kterého u lidí s obsedantně-kompulzivní poruchou hodnotíme jejich schopnost inhibiční kontroly – zjednodušeně řečeno toho, jak jsou schopni kontrolovat a potlačovat své reakce. 

K tomuto účelu využíváme Stroopův test, dva počítačové Go/No-Go testy, Stop signál úlohu a soubor virtuálních testů. 

Stroopův test je diagnostický nástroj zaměřený na hodnocení exekutivních funkcí,  selektivní i zaměřené pozornosti, rychlosti zpracování informace a, pro náš výzkum důležité funkce, kognitivního zpracování konfliktu.

Obecným principem tzv. Go/No-Go testů je motorická odpověď na jeden podnět („go“ stimul) a inhibice reakce na jiný podnět („no-go“ stimul). V našem výzkumu využíváme dva go/no-go testy. První z nich byl vybrán z testové baterie PEBL (the Psychology Experiment Building Language). Druhý Go/No-go test spouštíme pomocí programu Inquisit 3, který podobně jako PEBL slouží k tvorbě a administrování psychologických experimentů. 

![](/img/projects/specs/OCD/ocd_02.jpg)

Pro Stop signál úlohu opět využíváme testovou baterii Inquisit 3. V testu respondent reaguje na objevující se go signály podobně jako v Go/No-go testu. Neobjevují se zde sice žádné „no-go“ signály (stimuly, které by měly být ignorovány), respondent musí však svou reakci zadržet ve chvíli, kdy krátce po prezentaci „go“ signálu zazní stop-signál (krátký táhlý zvuk). 

![](/img/projects/specs/OCD/ocd_01.jpg)

Součástí psychologického vyšetření je také použití dvou virtuálních testů zaměřených na schopnost navigace v prostředí kruhové arény zobrazené na obrazovce počítače. V prvním testu má respondent za úkol vyhýbat se určité oblasti, v druhém testu má naopak za úkol podobnou oblast hledat. Zajímalo nás, jak se budou lidé s OCD adaptovat na nové podmínky, jelikož cílová oblast mění svou polohu i některé vlastnosti.